---
title: Ayurvedisch ontbijt met havermout en appel
categories:
  - Ayurveda
  - Ontbijt
date: 2023-06-15
featured_image: /images/recepten/ayurveda-havermout.jpg
recipe:
  servings: 1 persoon
  prep: 10 minuten
  cook:
  fridge:
  ingredients_markdown: |-
   * 1 kleine appel
   * Klein handje rozijnen
   * Klein handje ongebrande amandelen
   * Roomboter of ghee (geklaarde boter)
   * 200 ml melk, plantaardige melk of water
   * 40 gram havermout
   * 0,5 tl kaneel
   * 0,5 tl speculaaskruiden
   * 0,5 tl kardemom
   * 0,5 cm verse gember
  tools_markdown:  |-
   * Anti-aanbak steelpannetje
  directions_markdown:  |-
   1. Snijd de appel in kleine blokjes, de verse gember klein en de amandelen in kleine stukjes.
   2. Doe een beetje boter of ghee in een anti-aanbak steelpannetje. Zodra de boter gesmolten is kan je de appel erbij doen met de kaneel. Laat dit een paar minuten bakken op middelhoog vuur zodat de appel lekker zacht wordt.
   3. Doe de stukjes amandel, rozijnen en gember bij de appel in de pan. Laat dit 1-2 minuutjes meebakken.
   4. Vervolgens draai je het vuur laag en kan je de havermout, melk, kardemom en speculaaskruiden erbij doen. Breng de melk zachtjes aan de kook en laat dan zachtjes doorkoken totdat de havermout de melk heeft opgenomen en het een zacht, beetje plakkerig geheel is. Je kan het zo 'vloeibaar' of 'vast' laten koken als je zelf lekker vindt. 
   5. Eet smakelijk en geniet! 
  intro_markdown: 
   Dit heerlijke ontbijt met havermout, appel, noten en kruiden is verwarmend voor je lichaam. Volgens <a href="https://nl.wikipedia.org/wiki/Ayurveda" target="_blank">Ayurveda</a> is dit ontbijt heel geschikt voor mensen met een Vata constitutie of een Vata disbalans. Als je vaak last hebt van een opgeblazen buik en darmklachten, vaak koude handen en voeten en een droge huid hebt, je ontspannen moeilijk vindt en je een beetje chaotisch en ongestructueerd bent, kan het zijn dat je een onbalans hebt in Vata. Door je te *Voeden, Verwarmen en Kalmeren* help je jezelf weer in balans te komen. Dit kan door regelmatig te eten, warm en geen droge dingen te eten, en door af en toe een lekker warm bad te nemen. Door kruiden toe te voegen aan je eten, je eten te verwarmen en geen te droog voedsel te eten help je je spijsvertering met het goed verteren van het voedsel, zodat je minder last hebt van een opgeblazen buik, buikpijn en kan je weer wat vaker naar de wc! Dit ontbijt is zeker een goede start van je dag. Start je dag met een glas warm water, en daarna dit gerecht. Het is een complete en voedende maaltijd, doordat er naast havermout en melk ook nog gebakken appel, verschillende kruiden, geklaarde boter en amandelen aan zijn toegevoegd. Door dit rustig te bereiden en op te eten 's ochtends heb je ook nog eens een heerlijk mindful momentje met jezelf voordat je de hectiek van de dag in stapt. En bovenal, ik vind het echt erg lekker! 
  tips_markdown: |-
   * Je kan de appel met de nootjes en rozijnen ook in een apartpannetje bakken als je het niet wilt mengen met de havermout. 
---

### Voedingswaarden per portie:

|                            |   Per portie  | 
|----------------------------|:-------------:|
| Energie (KCal)             |     476,6     |
| Vetten                     |      19,2     |  
| &nbsp; waarvan verzadigd   |       6,8     |
| &nbsp; waarvan onverzadigd |      12,0     |
| Koolhydraten               |      57,9     |
| &nbsp; waarvan suikers     |      31,8     |
| Vezels                     |       6,9     |
| Eiwitten                   |      15,4     |
| Zout                       |       0,3     |